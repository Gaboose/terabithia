{
  "uuid": "403d803c-e559-4caa-a27b-04951b4d353e",
  "header": "koktulys",
  "publishedDate": 1746017582878,
  "details": {
    "Bendroji informacija": {
      "Kirčiuotos formos": "koktulỹs",
      "Kirčiuotė": "3a",
      "Rūšis": "naujadaras",
      "Žodžio klasė": "darinys",
      "Kalbos dalis": "daiktavardis",
      "Kilmė": "lietuvių",
      "Ypatingieji požymiai": "nenaujas (nefiksuotas)",
      "Duomenų pateikėjai": "pirmoji apie naujažodį pranešė Gita (2025-04-07).",
      "Pateikta": "2025-04-30"
    },
    "Reikšmė ir vartosena": {
      "Apibrėžtis": "šleikštumas, šleikštulys; pasibjaurėjimas.",
      "Vartojimo sritys": "bendroji vartosena",
      "Vartosenos pavyzdžiai": {
        "1-as pavyzdys": {
          "Pavyzdys": "Vertinant 2012 metų politinius įvykius, per tuos metus nė viena kita partija taip žemai nepuolė, kaip apie vertybes mums visą laiką kalbėjusi Tėvynės sąjunga (TS). TS, kuri kalbėjo apie vertybių politiką, iš esmės tą vertybių politiką išdavė. Pritariu prof. Vytauto Lands bergio išsakytai frazei – apima koktulio jausmas stebint partijos veiksmus. Toks jausmas apima taip pat, ką partijos štabas darė paleisdamas į viešąją erdvę premjero [...] patarėjos mažametę dukrą sujauktoje lovoje, kuri kalėjimo žargonu keikia lietuvius ir ragina eiti balsuoti už konservatorius.",
          "Šaltinis": "tiesos.lt",
          "Šaltinio rūšis": "internetinė žiniasklaida",
          "Metai": "2012",
          "Kita metrika": "12 31.",
          "Naujažodį pavartojo": "Darius Kuolys",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Mano svarstymus netikėtai nutraukia šalia sėdinti mergina, kuri koktulį keliančios pamaivos intonacija garsiai kalba telefonu: „Šūdo gabalas, atsiprašant, o ne knyga. Jei iš to mums duos egzaminą rašyt, tai nežinau. 365 puslapiai!“",
          "Šaltinis": "satenai.lt; aut. Ugnius Babinskas.",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "04 15.",
          "Pavyzdį pateikė": "Rita M."
        },
        "3-ias pavyzdys": {
          "Pavyzdys": "Todėl vieną dieną, nors ir būtumei kaip visada įsiraususi į giliausius savo minčių urvelius ir tūnotum jų tamsoje nieko nematydama ir negirdėdama, tiesiog savaime patyliukais imsi kuždėti. Prašyte prašyti, vis labiau ir labiau: švitink mane sapnais ir nuojautom, alink šita metaaromaterapija, dezinfekuok ilgesiu. Kirsk per pirštus, kai mėšlungiškai tversiuosi daikto, mamonos raminamųjų, kad nepriprasčiau prie šio kvaišalo atkryčių-abstinencijos rato, kad išsigąsčiau nuopuolio į turėjimo tuštumą, pertekliaus koktulio, tviskančios buities slogučio.",
          "Šaltinis": "bernardinai.lt; aut. Lina Navickaitė.",
          "Šaltinio rūšis": "internetinė žiniasklaida",
          "Metai": "2014",
          "Kita metrika": "12 30.",
          "Pavyzdį pateikė": "Gita (2025-04-07)."
        },
        "4-as pavyzdys": {
          "Pavyzdys": "Norint pailsėti gražiausioje Laisvės alėjos vietoje prie vėsinančio fontano galima ne tik patirti koktulį, bet ir užsikrėsti parazitais. Neremontuojamos pėsčiųjų gatvės dalies suolus okupavo valkatos, su kuriais susidoroti nepajėgia niekas.",
          "Šaltinis": "lrytas.lt; aut. Vėjūnė Inytė.",
          "Šaltinio rūšis": "internetinė žiniasklaida",
          "Metai": "2015",
          "Kita metrika": "08 21.",
          "Pavyzdį pateikė": "Rita M."
        },
        "5-as pavyzdys": {
          "Pavyzdys": "Priėmiau atsiprašymą, kad negalės dalyvauti kitame teismo posėdyje – atostogos. Ir palinkėjimą pabaigti bylą taikiai priėmiau. Ir jos pastabą apie negarbingą vaikų tėvo elgesį priėmiau – kaip mažytį savo psichologinės pergalės ženklą. Tik va kažkoks koktulys galugerkly dėl tos toli siekiančios išvados, kad perkelti gyventi iš jiems įprastos aplinkos, naujuose motinos namuose vaikai esą patirs stresą, ir todėl jų gyvenamąją vietą reikia nustatyti su tėvu, liko.",
          "Šaltinis": "verslimama.lt; aut. Skaidrė Vainikauskaitė-Tomaševičienė.",
          "Šaltinio rūšis": "įvairi interneto informacija",
          "Metai": "2017",
          "Kita metrika": "01 29.",
          "Pavyzdį pateikė": "Rita M."
        },
        "6-as pavyzdys": {
          "Pavyzdys": "Nors priklauso partijai, K.Galvelė 15min pasakojo protestą organizuojantis savo iniciatyva – TS-LKD esą čia neturi nieko bendro. „Protestas – visiškai mano paties iniciatyva. Šnekėjom su keliais bičiuliais, paklausė, ar mačiau, kad vėl organizuojama Ledų šventė. Ir kažkaip iš karto tos koktulys užėjo, kad tai nėra gražus ir doras gestas.",
          "Šaltinis": "15min.lt; aut. Indrė Jurčenkaitė.",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "08 01.",
          "Pavyzdį pateikė": "Rita M."
        },
        "7-as pavyzdys": {
          "Pavyzdys": "Aš tikrai nesu stebukladarė, \"guru\", ir ilgus metus kratausi bet kokių pompastiškų etikečių (iki šiol pamenu, koks koktulys sukilo, kai mane vieni prisikviesti bandę organizatoriai saldžiai pavadino \"dvasine lydere\" - žinoma, kad neprisikvietė ir tikrai niekada neprisikvies su tokiais epitetais). Aš esu tik paprastas žmogus.",
          "Šaltinis": "facebook.com",
          "Šaltinio rūšis": "el. komunikacija",
          "Metai": "2024",
          "Kita metrika": "10 03.",
          "Naujažodį pavartojo": "Ilzė Butkutė",
          "Pavyzdį pateikė": "Rita M."
        }
      }
    }
  }
}
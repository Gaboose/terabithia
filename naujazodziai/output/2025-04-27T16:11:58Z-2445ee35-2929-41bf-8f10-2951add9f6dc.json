{
  "uuid": "2445ee35-2929-41bf-8f10-2951add9f6dc",
  "header": "gestakalbis, -ė (būdv.)",
  "publishedDate": 1745770318556,
  "details": {
    "Bendroji informacija": {
      "Kirčiuotos formos": "gestakal̃bis, gestakal̃bė",
      "Kirčiuotė": "1",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "būdvardis",
      "Kilmė": "lietuvių",
      "Giminiški naujažodžiai": "gestakalbis, -ė (dktv.); gestotyra; gestotyrininkas, -ė; gimtakalbis, -ė (būdv.); kilniakalbis, -ė (būdv.); šiurkščiakalbis, -ė (būdv.)",
      "Pateikta": "2025-04-27"
    },
    "Reikšmė ir vartosena": {
      "Apibrėžtis": "kuris moka gestų kalbą.",
      "Vartojimo sritys": "kalbotyra",
      "Sąsajos": "gestakalbis, -ė (dktv.)",
      "Vartosenos pavyzdžiai": {
        "1-as pavyzdys": {
          "Pavyzdys": "Ji aiškina, kad viena iš išeičių – gestakalbis socialinis darbuotojas. „Jei žmogus gimsta ir auga visiškoje tyloje, pagrindinis bendravimo būdas jam tampa ne garsai, o matymas. Įgimtą kurtumą turintys žmonės dažniausiai bendrauja tik gestų kalba, o vyresnės kartos žmonės, kurie išgyveno įvairias patyčias, žeminimus savo kasdieniniame gyvenime, neretai turi ir psichologinių barjerų, jaučia baimę ir stresą. Tad darbo vietoje jiems reikalingas ir žmogus, kuris perteiktų aktualią informaciją iš aplinkos, galėtų patarti įvairiausiais klausimais, teikti pagalbą, susijusią su darbo santykiais ir asmenine buitimi“, – sako pašnekovė.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2019",
          "Kita metrika": "06 19.",
          "Pavyzdį pateikė": "Agnė Aleksaitė (2024-12-23)."
        },
        "2-as pavyzdys": {
          "Pavyzdys": "Gestakalbiai klajūnai: kurčiųjų šeima išvykusi be atgalinio bilieto karantinuojasi Australijoje [antraštė] – Kartu su žmona ir trimis mažyliais iškeliavote be atgalinių bilietų ir nė patys nežinote, kiek Jūsų kelionė truks. Kaip gimė ši idėja aplankyti tolimuosius Rytus? – Gal tai tiesiog mūsų kraujyje. Nuo mažens su šeima labai dažnai kur nors keliaudavome, vėliau tuo ir savo Nijolę užkrėčiau. Tikriausiai taip viskas ir susidėjo: mudviejų vaikų priežiūros atostogos, vyresnėliui paskutiniai metai iki mokyklos, kai kurie draugai palaikė tokią mūsų beprotišką idėją, o ir giminės bei šeimos nariai neatkalbinėjo – sulaukus tokio palaikymo nebeliko klaustukų, kurie mus stabdytų. Kitas labai svarbus aspektas – įdomu išbandyti savo jėgas tokiomis neįprastomis sąlygomis. Mūsų kelionę galima sekti socialiniuose tinkluose „Facebook“ ir „Instagram“ (vart. gestakalbiai_klajunai).",
          "Šaltinis": "lrt.lt, aut. Brigita Kulbytė.",
          "Šaltinio rūšis": "internetinė žiniasklaida",
          "Metai": "2020",
          "Kita metrika": "05 10.",
          "Pavyzdį pateikė": "Agnė Aleksaitė (2024-12-23)."
        },
        "3-ias pavyzdys": {
          "Pavyzdys": "Venkite žmonėms „klijuoti etiketes“ ir neminėkite asmens negalios ar sutrikimo, kai tai nėra aktualu, ypač formalioje aplinkoje. Pavyzdžiui, jei aptariate Brailio raštu ar gestų kalba parengtos medžiagos kokybės vertinimą, galite paminėti, kad jūsų kolega „moka Brailio raštą“ arba „yra gestakalbis“, tiesiogiai nevadindami jo neregiu ar kurčiuoju. Tokiais atvejais negalia nėra itin aktuali – svarbu yra tai, kad asmuo turi reikiamų įgūdžių. Toks požiūris įgalina asmenis su negalia.",
          "Šaltinis": "keiskplokstele.lt; „Negaliai jautrios kalbos gairės“.",
          "Šaltinio rūšis": "įvairi interneto informacija",
          "Metai": "2024",
          "Kita metrika": "gruodis (ne vėliau).",
          "Pavyzdį pateikė": "Agnė Aleksaitė (2024-12-10)."
        }
      }
    }
  }
}
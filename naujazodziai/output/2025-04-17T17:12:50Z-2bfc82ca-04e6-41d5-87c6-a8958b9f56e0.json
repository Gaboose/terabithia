{
  "uuid": "2bfc82ca-04e6-41d5-87c6-a8958b9f56e0",
  "header": "orbaniškas, -a",
  "publishedDate": 1744909970242,
  "details": {
    "Bendroji informacija": {
      "Kirčiuotos formos": "òrbaniškas, òrbaniška",
      "Kirčiuotė": "1",
      "Rūšis": "naujadaras",
      "Žodžio klasė": "darinys [hibridas]",
      "Kalbos dalis": "būdvardis",
      "Kilmė": "lietuvių, < Orbanas (Viktoro Orbano, Vengrijos premjero, pavardė).",
      "Giminiški naujažodžiai": "orbaniada; orbanizacija; orbanizmas; orbanizuoti; orbanofobija",
      "Pateikta": "2025-04-17"
    },
    "Reikšmė ir vartosena": {
      "Apibrėžtis": "kuris būdingas Vengrijos premjerui Viktorui Orbanui ar jo šalininkams.",
      "Vartojimo sritys": "politika",
      "Vartosenos pavyzdžiai": {
        "1-as pavyzdys": {
          "Pavyzdys": "Viktoro Orbano triumfas: jo argumentus apie migraciją dabar kartoja ir kitų ES šalių lyderiai [antraštė] Visai kaip V.Orbanas praėjusią savaitę prabilo ir Europos Komisijos (EK) pirmininkas Jeanas-Claude'as Junckeris. Jis savo kalboje „dėl Sąjungos padėties“ pareiškė: „Dabar mes efektyviau giname išorines Europos sienas.“ Panašių orbaniškų akimirkų jo kalboje buvo ir daugiau – J.-C.Junckeris pabrėžė, kad migrantus reikia stabdyti jiems dar neišplaukus iš Afrikos, o tuos, kurie atsidūrė Europoje, grąžinti atgal.",
          "Šaltinis": "15min.lt",
          "Šaltinio rūšis": "internetinė žiniasklaida",
          "Metai": "2017",
          "Kita metrika": "09 19.",
          "Pavyzdį pateikė": "Agnė Aleksaitė (2025-02-17)."
        },
        "2-as pavyzdys": {
          "Pavyzdys": "Orbaniškas precedentas: „gyvulių ūkio“ padarinys? [antraštė] Europos Sąjungos (ES) lyderių sprendimą patvirtinti šeštąjį sankcijų paketą Rusijai politikos ekspertai ir ekonomistai vertina kaip gerokai uždelstą ir artimuoju laikotarpiu ne itin veiksmingą. Padarinius šalis agresorė galėtų pajusti tik įvedus visišką embargą rusiškai naftai, po kurio ilgainiui šis energetikos sektorius galėtų visiškai sužlugti. [...] 27 valstybių Bendrija ištisas savaites ginčijosi dėl siūlyto visiško rusiškos naftos embargo, bet susidūrė su nepajudinamu ir išskirtinai savanaudišku proputiniško Vengrijos premjero Viktoro Orbano pasipriešinimu.",
          "Šaltinis": "vz.lt",
          "Šaltinio rūšis": "internetinė žiniasklaida",
          "Metai": "2022",
          "Kita metrika": "06 01.",
          "Pavyzdį pateikė": "Agnė Aleksaitė (2025-02-17)."
        },
        "3-ias pavyzdys": {
          "Pavyzdys": "Kiek dar striksėsime pagal orbanišką dūdelę? [antraštė] Tik Europos Komisija (EK) paskelbė leisianti Ukraina pradėti derybas dėl narystės Europos Sąjungoje (ES), kai iš kanapių tuoj pat išlindo vengriškasis Pilypas – Viktoras Orbanas. Odiozinis šios šalies premjeras jau yra įmaišęs ne vieną deguto šaukštą ir blokavo, ką tik sumanė – sankcijas Rusijai, europinę paramą nuo rusiškos karinės agresijos kenčiančiai Ukrainai, iki šiol tyčiojasi iš Švedijos, vilkindamas jos galimybę prisijungti prie NATO etc. [...] Nors dauguma dar šoka pagal orbanišką (realiai – putinišką) dūdelę, pastaruoju metu vis dažniau kalbama, kad Vengrija rizikuoja perlenkti lazdą – tad, ko gero, nebetoli akimirka, kai visiems atsibos būti vienos šalies įkaitais.",
          "Šaltinis": "vz.lt",
          "Šaltinio rūšis": "internetinė žiniasklaida",
          "Metai": "2023",
          "Kita metrika": "11 13.",
          "Pavyzdį pateikė": "Agnė Aleksaitė (2025-02-17)."
        },
        "4-as pavyzdys": {
          "Pavyzdys": "Dėl Vengrijos premjero Viktoro Orbano įprasto išsidirbinėjimo, kai šis odiozinis veikėjas pusantro mėnesio blokavo numatytąjį 50 mlrd. Eur ES pagalbos Kyjivui paketą, Bendrijos šalių viršūnėms vasario 1 d. vėl teko rinktis į neeilinę Europos Vadovų Tarybą (EVT) Briuselyje. Šįkart susitarimas buvo pasiektas. [...] Ir nors šaukštas deguto medaus statinę pagadina, atrodo, šįkart tas „šaukštas“ buvo sėkmingai neutralizuotas. Tačiau Bendrijai vis dėlto vertėtų pagalvoti apie priemones, užkertančias kelią kitiems galimiems orbaniškiems išsidirbinėjimams.",
          "Šaltinis": "vz.lt",
          "Šaltinio rūšis": "internetinė žiniasklaida",
          "Metai": "2024",
          "Kita metrika": "02 02.",
          "Pavyzdį pateikė": "Agnė Aleksaitė (2025-02-17)."
        },
        "5-as pavyzdys": {
          "Pavyzdys": "Tikras ar apsimestinis problemų, kurias sukeltų prorusiškų jėgų atėjimas į valdžią Rumunijoje, nematymas, stebint, kaip akivaizdžiai paramą Ukrainai stabdo kremliniai Vengrijos ir Slovakijos politikai bei Vokietijos AFD, yra tiesioginis kenkimas Europos saugumo interesams. [...] Europos Sąjungos ekonomika neatsilieka nuo JAV ir Kinijos, mes esame didžiausia rinka pasaulyje, todėl esame konkurentai, kuriuos reikia skaldyti, valdyti ir pasidalinti. „Orbaniškų“ demokratijų ir AFD palaikymas būtent tai ir atspindi.",
          "Šaltinis": "facebook.com",
          "Šaltinio rūšis": "el. komunikacija",
          "Metai": "2025",
          "Kita metrika": "02 16.",
          "Naujažodį pavartojo": "Mindaugas Sėjūnas, Aurimas Navys",
          "Pavyzdį pateikė": "Agnė Aleksaitė (2025-02-17)."
        }
      }
    }
  }
}
{
  "uuid": "2abe7dc4-3650-469e-9995-06216b80f868",
  "header": "tarpkalbystė",
  "publishedDate": 1746083317099,
  "details": {
    "Bendroji informacija": {
      "Kirčiuotos formos": "tarpkalbỹstė",
      "Kirčiuotė": "2",
      "Rūšis": "naujadaras",
      "Žodžio klasė": "darinys [vertinys]",
      "Kalbos dalis": "daiktavardis",
      "Kilmė": "lietuvių, plg. anglų k. translanguaging.",
      "Giminiški naujažodžiai": "anglakalbystė; bendrakalbystė; keliakalbystė; kinakalbystė; mėšlakalbystė; rusakalbystė; tarpkalbiauti; tarpkalbiavimas; tarpkalbinis, -ė; transkalbystė",
      "Pateikta": "2025-05-01"
    },
    "Reikšmė ir vartosena": {
      "Apibrėžtis": "kelių kalbų vartojimas toje pačioje komunikacijos sistemoje, kai tas pats kalbėtojas naudojasi skirtingų mokamų kalbų ištekliais arba kiekvienas kalbėtojas kalba savo kalba.",
      "Vartojimo sritys": "kalbotyra",
      "Kiti variantai": "tarpkalbiavimas; transkalbystė",
      "Sąsajos": "multikalbiškumas; tarpkalbiauti; tarpkalbinis, -ė2",
      "Vartosenos pavyzdžiai": {
        "1-as pavyzdys": {
          "Pavyzdys": "Įprastinis dvikalbių ar daugiakalbių verbalinio bendravimo reiškinys yra kodų kaita, kai viename pokalbio epizode pereinama nuo vieno prie kito kalbinio kodo vidury pasakymo ar didesnės teksto atkarpos, tai reiškinys, kuriantis komunikacinę ir socialinę reikšmę. Ilgas dvikalbio ar daugiakalbio asmens naratyvas gali būti išsakomas vartojant dvi ar daugiau kalbų, pasakymas gali būti pradedamas viena kalba, o baigiamas kita, žodžiai ar frazės iš skirtingų kalbų gali eiti vienas po kito, dviejų kalbų gramatikos gali būti integruojamos viena į kitą, nes dvi ar daugiau kalbų vartojantis žmogus negalvoja viena kalba vienu metu, o jos visos daugiau ar mažiau yra aktyvios jo repertuare, todėl jomis lanksčiai operuojama siekiant dinamiškai ir kūrybingai reikšti mintis. Taip matoma daugiakalbių komunikacija žvelgiant iš tarpkalbystės (angl. translanguaging) perspektyvos [...].",
          "Šaltinis": "Jogilė Teresa Ramonaitė, Meilutė Ramonienė. Kaip, kada ir kodėl užmirštama gimtoji kalba? – Taikomoji kalbotyra.",
          "Šaltinio rūšis": "mokslinis tekstas",
          "Metai": "2021",
          "Kita metrika": "nr. 16, p. 1–24.",
          "Pavyzdį pateikė": "Rita M."
        },
        "2-as pavyzdys": {
          "Pavyzdys": "Tarpkalbystė yra vis dažniau lingvistikoje vartojama sąvoka, kuri,[...] šioje disertacijoje suprantama kaip dinamiška, prisitaikanti, sklandi, nuolat kintanti ir transformuojanti daugiakalbė diskursyvi praktika. Savo esme tarpkalbystė meta iššūkį vienakalbėms ideologijoms ir tradiciniam požiūriui į kalbų ribas bei pabrėžia natūralaus ir holistinio kelių kalbų vartojimo svarbą bendravimo kontekste. [...]Tarpkalbystė apima daugybę diskursyvių praktikų, tokių kaip žodžių perkėlimas, kalbos perėmimas, vertimas, svetimžodžiai, skoliniai, kodų kaita, kodų maišymas, neologizmai, kreolizacija, maišyta kalba, žargonas, hibridai, kalbų susiliejimas ir kt.",
          "Šaltinis": "Indrė Ignotaitė. Tarpkalbystė socialinėse medijose: anglų kalba lietuviškose „Twitter“ žinutėse / Translanguaging between Lithuanian and English on “Twitter”. Daktaro disertacija. Klaipėda: Klaipėdos universitetas.",
          "Šaltinio rūšis": "mokslinis tekstas",
          "Metai": "2024",
          "Kita metrika": "p. 217.",
          "Pavyzdį pateikė": "Rita M."
        }
      }
    }
  }
}